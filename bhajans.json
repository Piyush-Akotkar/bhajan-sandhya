[
  {
    "id": 1,
    "title": "सुंदर तें ध्यान उभे विटेवरी",
    "searchKey": "sundar te dhyan ubhe vitevari",
    "artist": "Traditional",
    "lyrics": "सुंदर तें ध्यान उभे विटेवरी ।\nकर कटावरी ठेवोनियां ॥१॥\n\nतुळसी हार गळां कांसे पीताम्बर ।\nआवडे निरंतर तेंचि रूप ॥२॥\n\nमकरकुंडलें तळपती श्रवणीं ।\nकंठीं कौस्तुभमणि विराजित ॥३॥\n\nतुका ह्मणे माझें हेंचि सर्व सुख ।\nपाहीन श्रीमुख आवडींने ॥४॥",
    "language": "Marathi",
    "duration": "2:30"
  },
  {
    "id": 2,
    "title": "रूप पाहतां लोचनीं",
    "searchKey": "roop pahata lochani",
    "artist": "Traditional",
    "lyrics": "रूप पाहतां लोचनीं । सुख जालें वो साजणी ॥१॥ \n\nतो हा विठ्ठल बरवा । तो हा माधव बरवा ॥२॥ \n\nबहुतां सुकृतांची जोडी । ह्मणुनि विठ्ठलीं आवडी ॥३॥ \n\nसर्व सुखाचें आगर । बाप रखुमादेवीवर ॥४॥",
    "language": "Marathi",
    "duration": "2:45"
  },
  {
    "id": 3,
    "title": "अबीर गुलाल उधळीत रंग",
    "searchKey": "abeer gulal udhalit rang",
    "artist": "Traditional",
    "lyrics": "अबीर गुलाल उधळीत रंग । \nनाथा घरी नाचे माझा सखा पांडुरंग ॥१॥ \n\nउंबरठ्यासी कैसे शिवू? आह्मी जाती हीन । \nरूप तुझे कैसे पाहूं? त्यात आह्मी दीन । \nपायरीशी होऊ दंग गावूनी अभंग ॥२॥ \n\nवाळवंटी गावू आह्मी वाळवंटी नाचू । \nचंद्रभागेच्या पाण्याने अंग अंग न्हाऊ । \nविठ्ठलाचे नाम घेऊ हो‌उनी निःसंग ॥३॥ \n\nआषाढी-कार्तिकी भक्तजन येती । \nपंढरीच्या वाळवंटी संत गोळा होती । \nचोखा ह्मणे नाम घेता भक्त होती दंग ॥४॥",
    "language": "Marathi",
    "duration": "4:10"
  },
  {
    "id": 4,
    "title": "भेटीची आवडी उताविळ मन",
    "searchKey": "bhetichi avadi utavil man",
    "artist": "Traditional",
    "lyrics": "भेटीची आवडी उताविळ मन । \nलागलेंसे ध्यान जीवीं जीवा ॥१॥ \n\nआतां आवडीचा पुरवावा सोहळा । \nयेउनी गोपाळा क्षेम देई ॥२॥ \n\nनेत्र उन्मिळत राहिले तटस्थी । \nगंगा अश्रुपाती वाहविली ॥३॥ \n\nतुका ह्मणे तुह्मी करा साचपणा । \nमुळींच्या वचना आपुलिया ॥४॥",
    "language": "Marathi",
    "duration": "3:30"
  },
  {
    "id": 5,
    "title": "निघालो घेऊन दत्ताची",
    "searchKey": "nighalo gheun dattachi",
    "artist": "Traditional",
    "lyrics": "दिगंबरा दिगंबरा श्रीपादवल्लभ दिगंबरा \n\nनिघालो घेऊन दत्ताची पालखी \nआम्ही भाग्यवान आनंद निधान \nझुलते हळूच दत्ताची पालखी \n\nरत्‍नांची आरास साज मखमली \nत्यावर सुगंधी फुले गोड ओली \nझुळुक कोवळी चंदनासारखी \n\nसात जन्मांची ही लाभली पुण्याई \nम्हणून जाहलो पालखीचे भोई \nशांत मायामूर्ति पहाटेसारखी \n\nवाट वळणाची जिवाला या ओढी \nदिसते समोर नरसोबाची वाडी \nडोळियांत गंगा जाहली बोलकी",
    "language": "Marathi",
    "duration": "3:00"
  },
  {
    "id": 6,
    "title": "समाधि साधन संजीवन नाम",
    "searchKey": "samadhi sadhan sanjeevan naam",
    "artist": "Traditional",
    "lyrics": "समाधि साधन संजीवन नाम ।\nशांति दया सम सर्वांभूतीं ॥१॥\n\nशांतीची पैं शांति निवृत्ति दातारू ।\nहरिनाम उच्चारू दिधला तेणें ॥२॥\n\nशम-दम-कळा, विज्ञान-सज्ञान ।\nपरतोनि अज्ञान न ये घरा ॥३॥\n\nज्ञानदेवा सिद्धी-साधन अवीट ।\nभक्ति-मार्ग नीट हरिपंथीं ॥४॥",
    "language": "Marathi",
    "duration": "3:00"
  },
  {
    "id": 7,
    "title": "या झोपडीत माझ्या",
    "searchKey": "ya jhopadit majhya",
    "artist": "Traditional",
    "lyrics": "राजास जी महाली, सौख्ये कधी मिळाली\nती सर्व प्राप्त झाली, या झोपडीत माझ्या\n\nभूमीवरी पडावे, तार्‍यांकडे पहावे\nप्रभुनाम नित्य गावे, या झोपडीत माझ्या\n\nपहारे आणि तिजोर्‍या, त्यातूनी होती चोर्‍या\nदारास नाही दोर्‍या, या झोपडीत माझ्या\n\nजाता तया महाला, 'मज्जाव' शब्द आला\nभीती न यावयाला, या झोपडीत माझ्या\n\nमहाली मऊ बिछाने, कंदील शामदाने\nअम्हां जमीन माने, या झोपडीत माझ्या\n\nयेता तरी सुखे या, जाता तरी सुखे जा\nकोणावरी न बोजा, या झोपडीत माझ्या\n\nपाहून सौख्य माझे, देवेंद्र तोही लाजे\nशांती सदा विराजे, या झोपडीत माझ्या\n\n'तुकड्या' मती करावी, पायी तुझ्या नमावी\nमूर्ति तुझी रहावी, या झोपडीत माझ्या",
    "language": "Marathi",
    "duration": ""
  },
  {
    "id": 8,
    "title": "माझ्या देहाची पालखी",
    "searchKey": "majhya dehachi palkhi",
    "artist": "Traditional",
    "lyrics": "माझ्या देहाची पालखी \nदेवा येवो तुझ्या पायी\nओठावरी नित्य राहो \nपांडुरंग रखुमाई .....\n\nमन पवित्र मंदिर हो \nटाळ चिपळ्या हे हात \nभाव भोळी भक्ती माझी \nचाले पंढरीची वाट\nतुझ्या नाम मात्रे देवा , वेदनेचा अंत होय ।।\n    ओठावरी नित्य राहो.....\n\nश्वास विश्वासाची तार \nशरीराची एकतारी \nअविचारी हा विचार\nझाला तुझा वारकरी\nविनाशी या विश्वातुनी , मला पैलतीरी नेई ।।\n        ओठावरी नित्य राहो.....",
    "language": "Marathi",
    "duration": ""
  },
  {
    "id": 10,
    "title": "खेळ मांडीयेला वाळवंटी घाई",
    "searchKey": "khel mandiyela valavanti ghai",
    "artist": "Traditional",
    "lyrics": "खेळ मांडीयेला वाळवंटी घाई ।\nनाचती वैष्णव भाईं रे ।\nक्रोध अभिमान गेला पावटणी ।\nएक एका लागतील पायीं रे ॥१॥\n\nगोपीचंदनउटी तुळसीच्या माळा\nहार मिरविती गळां ।\nटाळ मृदुंग घाई पुष्प वर्षाव ।\nअनुपम्य सुखसोंहळा रे ॥२॥\n\nवर्णअभिमान विसरली याती\nएकएकां लोटांगणीं जाती ।\nनिर्मळ चित्तें जालीं नवनीतें ।\nपाषाणा पाझर सुटती रे ॥३॥\n\nहोतो जयजयकार गर्जत अंबर\nमातले हे वैष्णव वीर रे ।\nतुका ह्मणे सोपी केली पायवाट ।\nउतरावया भवसागर रे ॥४॥",
    "language": "Marathi",
    "duration": ""
  }
]