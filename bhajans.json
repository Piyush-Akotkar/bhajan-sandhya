[
  {
    "id": 1,
    "title": "रूप पाहतां लोचनीं",
    "artist": "Traditional",
    "lyrics": "रूप पाहतां लोचनीं । सुख जालें वो साजणी ॥१॥ \nतो हा विठ्ठल बरवा । तो हा माधव बरवा ॥२॥ \nबहुतां सुकृतांची जोडी । ह्मणुनि विठ्ठलीं आवडी ॥३॥ \nसर्व सुखाचें आगर । बाप रखुमादेवीवर ॥४॥",
    "language": "Marathi",
    "duration": "2:45"
  },
  {
    "id": 2,
    "title": "अबीर गुलाल उधळीत रंग",
    "artist": "Traditional",
    "lyrics": "अबीर गुलाल उधळीत रंग । \nनाथा घरी नाचे माझा सखा पांडुरंग ॥१॥ \nउंबरठ्यासी कैसे शिवू? आह्मी जाती हीन । \nरूप तुझे कैसे पाहूं? त्यात आह्मी दीन । \nपायरीशी होऊ दंग गावूनी अभंग ॥२॥ \nवाळवंटी गावू आह्मी वाळवंटी नाचू । \nचंद्रभागेच्या पाण्याने अंग अंग न्हाऊ । \nविठ्ठलाचे नाम घेऊ हो‌उनी निःसंग ॥३॥ \nआषाढी-कार्तिकी भक्तजन येती । \nपंढरीच्या वाळवंटी संत गोळा होती । \nचोखा ह्मणे नाम घेता भक्त होती दंग ॥४॥",
    "language": "Marathi",
    "duration": "4:10"
  },
  {
    "id": 3,
    "title": "भेटीची आवडी उताविळ मन",
    "artist": "Traditional",
    "lyrics": "भेटीची आवडी उताविळ मन । \nलागलेंसे ध्यान जीवीं जीवा ॥१॥ \nआतां आवडीचा पुरवावा सोहळा । \nयेउनी गोपाळा क्षेम देई ॥२॥ \nनेत्र उन्मिळत राहिले तटस्थी । \nगंगा अश्रुपाती वाहविली ॥३॥ \nतुका ह्मणे तुह्मी करा साचपणा । \nमुळींच्या वचना आपुलिया ॥४॥",
    "language": "Marathi",
    "duration": "3:30"
  },
  {
    "id": 4,
    "title": "निघालो घेऊन दत्ताची",
    "artist": "Traditional",
    "lyrics": "दिगंबरा दिगंबरा श्रीपादवल्लभ दिगंबरा \nनिघालो घेऊन दत्ताची पालखी \nआम्ही भाग्यवान आनंद निधान \nझुलते हळूच दत्ताची पालखी \nरत्‍नांची आरास साज मखमली \nत्यावर सुगंधी फुले गोड ओली \nझुळुक कोवळी चंदनासारखी \nसात जन्मांची ही लाभली पुण्याई \nम्हणून जाहलो पालखीचे भोई \nशांत मायामूर्ति पहाटेसारखी \nवाट वळणाची जिवाला या ओढी \nदिसते समोर नरसोबाची वाडी \nडोळियांत गंगा जाहली बोलकी",
    "language": "Marathi",
    "duration": "3:00"
  }
]